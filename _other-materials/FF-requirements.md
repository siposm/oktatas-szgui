# GUI Tervezés Féléves Feladat Követelmények

## Cél

A hallgatóknak egy játékot kell fejleszteniük WPF-ben a tanult technikák (FrameworkElement) segítségével! A csapatokat 3 fő alkotja, melyeket a laborvezető határoz meg és a tagoknak egy kurzushoz kell tartozniuk.

A játékot Git verziókövető rendszer segítségével kell elkészíteni és a github.com oldalon hostolni. A repository neve: `GUI_2022_23_01_ABC123`, ahol az `ABC123` helyére a csapatkapitány neptun kódját kell írni végig nagybetűkkel.

A repository-ba fel kell venni az `oenikprog` felhasználót collaboratorként és a gyakorlatvezető tanár saját github accountját is!

Laborvezető github accountja: `siposm`

A repository-n belül a solution és a projektek névválasztása tetszőleges, javasolt a játék fantázianevét megadni.

A feladatnál cél több branchet használni és a feladatokat jól szétosztani. Minden csapattagnak kell a repository-ba commitolni és pusholni (csapattagonként minimum 10 commit az elvárt). A végső megoldásnak a master branchen kell lennie.

A játékot az utolsó gyakorlaton csoportosan be kell mutatni.

## Pótlás

Ahogy a tantárgyi követelményekben is olvasható, a 14. heti laboralkalmon kötelező bemutatni a játékot. Hogyha hiányosság van benne vagy az oktató nem fogadja el megfelelő minőségűnek, a 14. hét végéig különeljárási díjért javítható.

## Mérföldkövek

1. a 8. heti laboralkalomig:
    - játék címe, leírása, egyszerűbb látványtervek, valamint egy fejlesztés tervezett menete, amelyben az elvégzendő funkciók kerülnek definiálásra, illetve konkrét fejlesztő hozzárendelés is megjelenik, aki majd a részfeladatot el fogja végezni → a cél, hogy legyen egy jól átgondolt tervezés
    - github repository gyökerének legyen része `spec.pdf` néven, min. 4 oldal terjedelemben
2. a 14. heti laboron féléves feladatok csoportos bemutatása

## Verseny

Laboronként a top 3 helyezést elért csapatok évfolyam szinten is megmérettetnek. A laborban kialakult végeredmény után, az ott top3 helyezett csapat egy 3 perces videót kell, hogy készítsenek. A videó leadásával kapcsolatos részletek később lesznek kihirdetve. A végső nagy versenyen jó helyezést elért csapatok a követelményben leírtaknak megfelelően lesznek jutalmazva.